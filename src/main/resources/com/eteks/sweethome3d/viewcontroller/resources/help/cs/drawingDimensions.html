<html>
<head>
	<meta http-equiv="content-type" content="text/html;charset=utf-8">
	<title>Kreslení kót</title>
	<link href="../help.css" rel="stylesheet" media="all">
</head>

<body  bgcolor="#ffffff">
<div id="banner">
	<div id="helpheader">
	<a class="bread" href="index.html">Nápověda Sweet Home 3D</a> > <a class="bread" href="tocCreating.html">Tvorba projektů, zdí a nábytku</a>
	</div>
</div>
<div id="mainbox" align="left">
<table width="100%" border="0" cellspacing="0" cellpadding="0">
	<tr valign="bottom" height="32">
	<td width="3" height="32">&nbsp;</td>
	<td width="32" height="32"><img src="../images/applicationIcon32.png" alt="Sweet Home 3D Icon" height="32" width="32"></td>
	<td width="8" height="32">&nbsp;&nbsp;</td>
	<td valign="bottom" height="32"><font id="topic">Kreslení kót</font></td>
	</tr>
	<tr height="10">
	<td colspan="4" height="10">&nbsp;</td>
	</tr>
</table>
<table width="100%" border="0" cellspacing="0" cellpadding="3">
	<tr>
	<td><p>Kóty v projektu vytvoříte buď prostřednictvím nabídky <i>Plán &gt; Vytvořit kóty</i> nebo vybráním nástroje <i>Vytvořit kóty</i> v plánu.</p>
        <blockquote> 
          <p><img src="../images/createDimensionsTool.png" alt="Dimension Creation mode tool" width="24" height="24" align="absmiddle">&nbsp;Nástroj <i>Vytvořit kóty</i></p>
        </blockquote> <p class="plist">Novou kótu vytvoříte v plánu projektu tímto způsobem:</p>
        <ul>
          <li>Klikněte na počáteční bod nové kóty, klikněte na její konečný bod, posunutím myši nastavte délku 
          	vynášecích čar a tedy vzdálenost kóty od označených bodů a třetím kliknutím kótu finálně umístěte. </li>
          <li> Přesuňte kurzor myši na okraj umístěného nábytku, hranu zdi nebo místnosti, které chcete okótovat nebo změřit, 
          dvojklikem potvrďte dočasnou navrhovanou hodnotu kóty, posunutím myši nastavte délku vynášecích čar a tedy vzdálenost kóty 
          od měřených objektů a třetím kliknutím kótu finálně vytvořte.</li>
        </ul>
        <p>V obou případech, pokud jste mezi druhým a třetím kliknutím nehýbali myší, nová kóta nebude mít žádné vynášecí čáry. 
        Tvorbu kóty můžete kdykoli zrušit stisknutím klávesy <i>Escape</i>. Než zvolíte koncový bod, každý pohyb myši aktualizuje a zobrazuje 
        v plánu hodnotu velikosti nové kóty.</p>
	    <table border="0" align="center" cellpadding="0" cellspacing="5">
          <tr>
            <td><img src="../images/drawingDimensions.png" alt="Drawing dimensions"></td>
            <td><img src="../images/drawingExtensionLines.png" alt="Drawing dimensions with extension lines"></td>
          </tr>
          <tr align="center">
            <td>Vytvoření kóty<br>
                <b>bez</b> vynášecích čar</td>
            <td>Vytvoření kóty<br>
                <b>s</b> vynášecími čarami</td>
          </tr>
        </table>
	    <p>Vytváření kót ukončíte prostřednictvím nabídky <i>Plán &gt; Vybrat</i> nebo volbou nástroje <i>Vybrat</i>.</p>
	  <blockquote>
	    <p><img src="../images/selectTool.png" alt="Select tool" width="24" height="24" align="absmiddle">&nbsp;Nástroj <i>Vybrat</i></p>
      </blockquote></td>
	</tr>
</table>
<div id="taskbox">
<table width="100%" border="0" cellspacing="0" cellpadding="7" BGCOLOR="#eeeeee">
	<tr valign="top" BGCOLOR="#eeeeee">
	<td bgcolor="#eeeeee" width="98%">
	<table border="0" cellspacing="0" cellpadding="4">
	  <tr valign="top">
        <td>
          <p>&#149;</p>
        </td>
        <td>
          <p>K přesnému umístění kót použijte zarovnávací čáry, které vychází z aktuální pozice kurzoru do nejbližšího rohu zdi, místnosti nebo umístěného nábytku. 
          Pokud stisknete <i>Enter</i> během kreslení kóty, zobrazí se editovatelná nápověda, kde můžete zadat délku a úhel kóty z klávesnice (pokud jste ještě kótu nezačali 
          vytvářet, po Enteru nápověda zobrazí souřadnice počátečního bodu nové kóty), poté její odsazení, neboli délku vynášecích čar. Použijte šipku nahoru, šipku dolů 
          nebo klávesu tabelátoru ke změně dalších hodnot a stiskněte <i>Enter</i> pro potvrzení hodnot, které jste vložili. Pokud chcete pro zadávání kóty znovu použít myš, 
          prostě s ní jen pohněte v okně plánu.</p>
        </td>
	    </tr>
	    <tr valign="top">
	    <td>
	      <p>&#149;</p>
	      </td>
	    <td>
	      <p>Umístění a směr hodnoty kóty vykreslené na kótovací čáře závisí na umístění počátku a konce kóty a na umístění jejích vynášecích čar.</p>
	      </td>
	    </tr>
	  <tr valign="top">
	    <td>
	      <p>&#149;</p>
	      </td>
	    <td>
	      <p>Pro snadnou tvorbu rovnoběžných kót jsou úhly kót standardně nabízeny jako násobky 15°. Toto tzv. přichytávání můžete dočasně zrušit v průběhu kreslení 
	      držením stisknuté klávesy <i>Alt</i> ve Windows, klávesy <i>cmd</i> v Mac OS X nebo <i>Shift</i> + <i>Alt</i> v Linuxu, případně zrušením přichytávání v panelu <a href="editingPreferences.html">Nastavení</a>.</p>
	      </td>
	    </tr>
	  <tr valign="top">
        <td>
          <p>&#149;</p>
        </td>
        <td>
          <p>Umístění a velikost již vytvořených kót můžete kdykoli <a href="editingDimensions.html">změnit</a> pomocí myši.</p>
        </td>
	    </tr>
	  <tr valign="top">
        <td>
          <p>&#149;</p>
        </td>
        <td>
          <p>Hodnoty kót jsou standardně uváděny v měrné jednotce vaší země. Měrné jednotky lze měnit mezi milimetry, centimetry, metry a palci v panelu <a href="editingPreferences.html">Nastavení</a>.          
        </td>
	    </tr>
	  <tr valign="top">
        <td>
          <p>&#149;</p>
        </td>
        <td>
          <p>Pro úpravu velikosti a stylu písma vybrané kóty použijte menu <i>Plán &gt; Upravit styl textu</i> nebo přímo nástroje <i>Zvětšit písmo</i>, <i>Zmenšit písmo</i>, <i>Tučné</i> a <i>Kurzíva</i>.</td>
	    </tr>
	    	  <tr valign="top">
        <td>
          <p>&#149;</p>
        </td>
        <td>
          <p>Když je vybrán nástroj <i>Vytvořit kóty</i>, mnoho nástrojů a nabídek je nedostupných. Pokud tyto nástroje potřebujete, zvolte znovu nástroj <i>Vybrat</i>.</td>
	    </tr>
	 </table>
	 </td>
	</tr>
</table></div>
</div>
</body>

</html>
